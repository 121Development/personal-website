---
tags: [personal, economics]
---

# Tackla framtiden med mentala modeller

![](/images/blog/Framtid-hockey.jpeg)

Här är ett axplock av mina mentala modeller och storheter för att navigera in i framtiden!

**Skate to where the puck is going** — *Wayne Gretzky*

Ett av mina favoritcitat! Att veta vart vi är påväg, vilka stora trender som styr och att positionera sig rätt är viktigt för framgång och resultat.

Men ja, var fan är pucken på väg? Världen är inte förutsägbar eller stabil just nu; geopolitiskt, ekonomiskt, teknik/AI etc.

**Finns ens hela branscher kvar om 5ar?** Hur ser ekonomiska systemet ut? Vilka säkerhetsutmaningar har vi då? Atomvinter eller humanoida robotar som sköter allt och vi lever på UBI?

För att positionera mig och mina kunder rätt i detta tar jag hjälp av följande mentala modeller och storheter:

**Människan.** Vi kommer fortsatt vara egodrivna, konsumtionsdrivna, kortsiktiga, avundsjuka, oinsatta och oengagerade. Basala behoven kommer att fortsätta styra. Inga nyheter här. Och när det svänger och osäkerhet råder kan dessa beteenden förstärkas i vissa riktningar vilket kan vara både bra och dåligt. Men vi är också otroligt uppfinningsrika. Inte heller att underskatta.

**Acceleration.** Förändring går snabbare och snabbare. Ekonomi, politik, teknik, konsumtionsmönster, tjänster. Förändring kommer att ske med, eller utan dig. Agera snabbt och proaktivt. Med det sagt finns det även visa processer som tar tid, vissa saker är trögrörliga, identifiera vad som är vad.

**Fortsatt splittring.** Tyvärr väntar jag mig att samhället fortsätter splittras. De som har och de som inte har. De som kan och de som inte kan. Men även de som vill och inte vill vad avser vilja att bidra till samhället och bidra till det kollektiva.

**Kill your darlings.** Bygg en organisation, tjänsteutbud eller en personlig kompetenspalett som matchar morgondagens krav och utmaningar. Ser det mörkt ut om du tittar på trenderna för din nuvarande line up? Våga ta tuffa beslut och ändra kurs.

**En kris ar ocksa en möjlighet.** Med förändring kommer möjligheter och first mover advantage gäller i allra högsta grad! Har du identifierat en trend du tror på? KBK som Stenmark sa!

**Förankring i verkligheten.** Gör en saklig analys av läget. Exemplet Northvolt eller Spaniens elnät. Bygg inte ett affärscase eller karriär på känslor, hopp och tyckande eller just nu rådande subventioner, incitament eller godkända åsikter. Gör en saklig, faktabaserad och grundad analys av läget. Fysikens lagar gäller även dig. Marknaden styr.

**Resiliens.** Skala tillbaka risker och skapa buffert där det går för att möta stormen i bättre skick. Är du tex. orolig för cyberrelaterade hot; phishing, ransomware, exponering av data eller personuppgifter? Tyvärr kommer de kriminella inte att bli mindre sofistikerade med hjälp av ny teknik. Härda organisationen och dig själv.

**Extrapolera.** Vilka förutsägbara starka och varaktiga trender finns inom ditt område? För Tesla är det priset och energidensiteten på batterier. De dessa följer linjära kurvor med extremt bra träffsäkerhet och kommer inte påverkas nämnvärt av omvärlden. Har du något liknande inom ditt område? Vad vet du till 90–95% är sant om några år? Vad kan du göra med den informationen?

**Mänsklig kontakt och trygghet.** En förståelse för kunden och ett personligt bemötande kommer att vara viktigt även framgent. I synnerhet i säkerhetsbranschen. Förståelsen för kund och kundens behov är av absoluta vikt. Jag ser det som att vi i tjänstesektorn är det mänskliga interfacet mellan kunden och dess behov och ev. nya AI-verktyg och hjälpmedel i våra tjänster. Bättre förståelse > bättre input > bättre output.

Så, ett axplock av mina tankar kring framtiden. Jag ser det ändå som en ynnest att få vara mitt i denna storm av förändring. Och en utmaning att fånga och rida vågen!

Något som resonerade med dig i mina tankar?

**Tl;dr:**

- Mänskliga beteenden och grundläggande behov gäller fortsatt
- Förändringstakten kommer att accelerera — agera och var proaktiv
- Kill your darlings — våga ta tuffa förändringsbeslut
- En kris är också en möjlighet — våga köra om du ser en möjlighet
- Resiliens — härda organisationen och dig själv
- Ta beslut förankrade i verkligheten — lämna känslor och tyckande hemma
- Samhället kommer försätta splittras — vem som har, kan och vill
- Extrapolera — vad vet du är sant om 3–5år? Vad kan du förutsäga?
- Mänsklig kontakt och att skapa trygghet kommer försätta vara viktigt
