# Angaende statsministerns bruk av AI

![](/images/blog/statsministern.jpeg)

AI är här för att stanna. Vi måste som samhälle och nation förstå och dra nytta av AI. Därför tycker jag att det är bra att ledningen testar och lär sig om AI. Förstår dess förmågor och potential, likväl som dess begränsningar och risker.

Men betänk gärna dessa punkter i processen:

- Risk för delning av känsliga uppgifter, även generella slagningar kan vara en riskfaktor. Tänk risk i alla led när du använder öppna molnmodeller. "The cloud is just someone else's computer"

- Formulera en egen tanke och ta hjälp av modellerna att argumentera för eller emot och komma med andra perspektiv. Etablera din egen intention först.

- Svaren är inte deterministiska och olika modeller kommer ge olika svar. Jämför och validera svaren med flera modeller.

- "Kontext is king". Ställer du komplexa frågor utan rätt kontext och utifrån ditt perspektiv blir svaren kanske inte vad du är ute efter. Lär dig prompta rätt.
